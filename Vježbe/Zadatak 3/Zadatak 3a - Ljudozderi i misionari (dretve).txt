Ljudožderi i misionari
Zadatak

Riješiti problem prijevoza ljudoždera (kanibala) i misionara. Na obali neke široke rijeke postoji čun (čamac) koji prevozi ljudoždere i misionare na drugu stranu obale. Kapacitet čuna je 7 putnika. U čunu moraju biti najmanje 3 putnika da on može krenuti. U čunu ne smije biti više ljudoždera od misionara, dok su sve ostale kombinacije putnika dopuštene. Ljudožderi i misionari dolaze sa obje strane rijeke. Jedan misionar dolazi svake dvije sekunde, a ljudožder svake sekunde (odabir obale je slučajan). Nakon što pređu preko rijeke putnici odlaze dalje (nema ih više u sustavu). U sustavu neka postoji samo jedan čun, a svaki misionar i ljudožder predstavljaju po jednu dretvu. Čun je također jedna dretva koja pri svakom prijelazu uz pomoć drugih dretava ispisuje koga prevozi (npr. "Prevezeni: misionar, ljudožder, misionar, misionar, \n"). Pretpostaviti da je čun u početku na desnoj obali. Nakon što se u čunu popune tri (ili više) mjesta, čun pričeka još sekundu i kreće preko rijeke što traje dvije sekunde. Dretve misionare i ljudoždere stvara pomoćna dretva. Ispravno sinkronizirati dretve ljudoždere, misionare i čun. Raditi s neimenovanim semaforima, ne imenovanima! Sleep je ovdje izvan kritičnoga odsječka iznimno dopušten, ali samo ondje gdje piše pričekati_sekundu!

Skica mogućega rješenja:

Varijable: (globalne)
	broj[obala][vrsta_putnika] - koliko putnika čeka na ukrcavanje 
		na pojedinoj obali, posebno ljudoždera, posebno misionara.
	br_putnika - broj putnika u čunu
	čun_obala - na kojoj je obali trenutno čun

Dretva koja stvara putnike:

dretva šuma(){
	ponavljaj {
		stvori_dretvu_ljudoždera(slučajan_odabir_obale)
		pričekaj_sekundu
		stvori_dretvu_misionara(slučajan_odabir_obale)
		stvori_dretvu_ljudoždera(slučajan_odabir_obale)
		pričekaj_sekundu
	} do zauvijek
}

dretva misionar(obala){//ljudožder je vrlo sličan
	IspitajBSem(K)//kritični odsječak

	broj[obala][MISIONARI]++

	dok (ne_uđeš_u_čun) {
		ako (čun_na_ovoj_obali i ima_mjesta_u_čunu i
			nema_više_ljudoždera_od_misionara i još_traje_ukrcavanje) {
			uđi_u_čun
			broj[obala][MISIONARI]--
			br_putnika++

			ako (br_putnika == 3) {
				PostaviBSem(ukrcavanje)
			}
			ako (br_putnika >= 3 i br_putnika < 7 i 
					broj[obala][LJUDOŽDERI] > 0) {
				PostaviOSem(S[obala][LJUDOŽDERI])
			}
		}
		inače {
			PostaviBSem(K)
			IspitajOSem(S[obala][MISIONARI])
			IspitajBSem(K)
		}
	}
	PostaviBSem(K)
	IspitajOSem(čun)//čeka na iskrcavanje
	IspitajBSem(K)
	označi_svoje_iskrcavanje//ispiši sebe, zarez, razmak
	br_putnika--
	ako (br_putnika == 0) {
		PostaviBSem(iskrcavanje)
	}
	PostaviBSem(K)
}

dretva čun(){
	čun_obala=desna_obala

	ponavljaj {
		IspitajBSem(ukrcavanje)
		pričekati_sekundu//potom završava ukrcavanje, ispiši "Prevezeni: "
		čun_obala = druga_obala(čun_obala)

		prijevoz_preko_rijeke//pričekaj dvije sekunde

		za i=1 do br_putnika {//br_putnika se može promijeniti za izvođenja petlje!!!
			PostaviOSem(čun)
		}
		IspitajBSem(iskrcavanje)//potom počinje ukrcavanje, ispiši "\n"

		za i=1 do broj[čun_obala][MISIONARI] {
			PostaviOSem(S[čun_obala][MISIONARI])
		}
		za i=1 do broj[čun_obala][LJUDOŽDERI] {
			PostaviOSem(S[čun_obala][LJUDOŽDERI])
		}
	} do zauvijek
}